Discord, topluluk kurma için tasarlanmış bir anlık mesajlaşma ve dijital dağıtım platformudur. Aralık 2020 tarihi itibarıyla 300 milyondan fazla kayıtlı kullanıcısı ve aylık 140 milyon aktif kullanıcısı vardır. Discord Windows, macOS, Linux, iOS, Android ve Web tarayıcısı üzerinde çalışabilmektedir. Oluşturulan Discord sunucularında yeni ses, metin veya stage kanalları açılabilmektedir. Bu sayede çok fazla üyesi olan sunucularda insanlar farklı kanallarda konuşup tek bir kanala göre daha az yoğunluk sağlayabilmektedirler. Discord'un en çok bilinen stabil versiyonunun dışında 'Public Test Build', 'Canary' ve 'Development Version' olmak üzere üç adet 'gizli' sürümü de mevcuttur. Stabil versiyonunun ve Public Test Build versiyonunun ikonları birbirinin aynısı olmasına rağmen Canary sürümünün ikonu sarı zemin üzerine Discord logosu ve Development Version'un ikonu ise siyah zemin üzerine plan kağıdı desenleri ile Discord logosu şeklindedir. Canary ve Public Test Build versiyonlarında stabil versiyondan daha ileride bir versiyon numarasında sahip oluyorsunuz. Development Version'da ise daha da ileride bir versiyon ve sunucu davetleri gibi bir görüntüye sahip 'Build ID' linklerini kullanabiliyorsunuz. Bu linkler doğrultusunda uygulama içinde değişik sürümleri deneyebilir, daha farklı özellikleri test edebilirsiniz. Final Fantasy XIV ve League of Legends gibi oyunlarda oyun-içi sesli iletişimin zorunlu olduğunu, Skype ve TeamSpeak gibi servislerin ise çok fazla negatif yanı olduğunu fark eden Jason Citron, kullanımı daha kolay ve daha modern bir iletişim aracı geliştirmeye başladı. Discord, Kasım 2015 tarihinde yayınlandı. Citron'a göre, Discord'un reklamı en fazla Reddit platformunda yapıldı ve bazı Reddit Forumları (subreddit) muhabbet sunucularını IRC hizmetinden çıkararak Discord'a geçiriyordu. Discord özellikle Yerel Ağ (LAN) oyuncuları ve Twitch yayıncıları arasında popüler oldu. Discord, yaptığı yeni açıklamada Discord uygulamasının yalnızca oyuncular için değil, 'Konuşma ve vakit geçirme ortamınız' sloganıyla her türlü topluluğa uygun bir şekilde geliştirileceğini belirtti. Discord, özel ve kamuya açık topluluklar için yaratılmıştır. Kullanıcılara ses ve video görüşmeleri, sohbet odaları, oyunlarla çeşitli entegrasyonlar gibi araçlar sunar. Ayrıca özel gruplar açma ve özel mesajlar atma gibi özellikleri de vardır. Discord özellikleri ilk başta sadece oyunculara yönelik gibi gözükse de son yıllarda genel toplumun kullanması için farklı özellikler getirildi.