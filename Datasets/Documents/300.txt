Erzurum, Proximity Games adlı Türk oyun şirketi tarafından geliştirilmiş 2021 yapımı hayatta kalma oyunu. Oyun konu olarak Türkiye'nin Erzurum ilinin meteor düşmesinden etkilenmiş ıssız bölgelerinde seyahat eden Taylan adlı karakterin soğuk, vahşi doğa, açlık ve susuzluk gibi etkenlere karşı hayatta kalma mücadelesini konu almaktadır. 20 Ocak 2021’de Steam üzerinden erişime sunulmuş oyunda, hikâye, serbest mod ve meydan okumalar gibi oyun modları bulunmaktadır. Oyun, yayımlanmasının ardından The Long Dark isimli oyunla gösterdiği benzerlik dolayısıyla eleştiriye tabi tutuldu ve Jahrein gibi Twitch yayıncılarınca 'çakma' olmakla suçlandı. PC Invasion adlı internet sitesinde yer alan incelemeye göre oyun, The Long Dark ile aynı mekaniklere sahip olmakla birlikte asıl oyunla karşılaştırıldığında çeşitlilik ve seviye tasarımı yönünden eksiktir. Yapımcılar Jahrein'i eleştiren bir tweet yayımladılar. Başka bir yayıncı 'Pintipanda' lakaplı Tuna Akşen ise karşı eleştirilerde bulundu ve oyun yapımcılarına destek çıktı.